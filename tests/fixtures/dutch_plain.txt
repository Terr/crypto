De Griekse regering gaat nog dit jaar 15.000 ambtenaren ontslaan. Het ontslag was een van de eisen van de EU, de ECB en het IMF, voor het toekennen van een steunpakket van 130 miljard euro.

De Griekse regering is nog steeds in onderhandeling over dat pakket. Tot nu toe was het niet mogelijk om ambtenaren te ontslaan, omdat de Griekse wet dat niet toelaat. Griekenland heeft nu nog zo'n 750.000 ambtenaren. Eind 2015 moeten dat er 150.000 minder zijn.

Vakbonden hebben voor dinsdag een 24-uurs-staking aangekondigd uit protest
tegen de bezuinigingsmaatregelen van de Griekse regering.
